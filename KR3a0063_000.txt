# -*- mode: mandoku-view; -*-
#+TITLE: 先聖大訓
#+DATE: 2015-08-24 22:59:24.723818
#+PROPERTY: ID KR3a0063
#+PROPERTY: BASEEDITION WYG    
#+PROPERTY: JUAN 提要
<pb:KR3a0063_WYG_000-1a>¶
欽定四庫全書　　　　　子部一¶
　先聖大訓　　　　　　　儒家類¶
　　提要¶
　　　　(臣/)等謹案先聖大訓六卷宋楊簡撰簡有慈¶
　　　　湖易傳已著錄是編蒐輯孔子遺言排比成¶
　　　　五十五篇而各為之註錢時作簡行狀曰其¶
　　　　歸自胄監也家食者十四載築室徳潤湖上¶
　　　　更名慈湖始取先聖大訓間見諸雜説中者¶
<pb:KR3a0063_WYG_000-1b>¶
　　　　刋訛别誣萃六卷而為之解即此書也簡之¶
　　　　學出陸九淵其嘉泰二年陛辭劄子稱臣¶
　　　　願陛下即此虚明不起意之心以行勿損勿¶
　　　　益自然無所不照嘉定三年面對稱舜曰道¶
　　　　心明心即道孔子曰心之精神為聖(案此據/孔叢子)¶
　　　　(之文其實尚書大傳先有此言不云孔子偽/撰孔叢子者剽剟其文駕言先聖耳謹附訂)¶
　　　　(于/此)孟子曰仁人心也此心虚明無體廣大無¶
　　　　際日用云為無非變化無思無為而萬物畢¶
<pb:KR3a0063_WYG_000-2a>¶
　　　　照其立言宗㫖已開新㑹餘姚之派故註是¶
　　　　書往往借以抒發心學未免有所牽附然秦¶
　　　　漢以來百家詭激之談緯侯怪誕之説無一¶
　　　　不依託先聖為重龎雜蕪穢害道滋深學者¶
　　　　愛博嗜竒不能一一決擇也簡此書削除偽¶
　　　　妄而取其精純刋落瑣屑而存其正大其間¶
　　　　字句異同文義舛互者亦皆叅訂斟酌歸于¶
　　　　一是較之薛據集語頗為典核求洙泗之遺¶
<pb:KR3a0063_WYG_000-2b>¶
　　　　文者固當以是為驪淵矣乾隆四十六年正¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3a0063_WYG_000-3a>¶
先聖大訓原序¶
世稱先聖謂孔子簡祗惟先聖大訓自論語孝經易春¶
秋而外散落隱伏雖間見于雜說之中而不尊不特有¶
訛有誣道心大同昏明斯異毫釐有間雖面覿無覩明¶
告莫諭是無惑乎聖言則一而記者不同也又無惑乎¶
承舛聽謬遂至于大乖也夜光之珠久混沙礫日月之¶
明出没雲氣不知固無責有知焉而不致其力非義也¶
是用參證羣記聚而為一書刋誣闕疑發幽出隱庶乎¶
<pb:KR3a0063_WYG_000-3b>¶
不至滋人心之惑非敢以是為確也敬俟哲人審訂胥¶
正明州楊簡序¶
